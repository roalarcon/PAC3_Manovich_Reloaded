
# PAC3: Visionant el futur amb ulleres de Manovich
Autor: Rocio Alarcón
Data: 21 de Desembre de 2022

## Plantejament

La forma de consumir els mitjans audiovisuals actualment ha evolucionat, això és gràcies al procés d’hibridació que han viscut, no han canviat completament  sinó que han modificat les seves característiques ajuntant-se amb mètodes totalment diferents creant així un nou mitjà on podem diferenciar totes les parts que el compon.

## *Nivida GeForce Now*

Els videojocs estan presents a les nostres vides fa molts anys, però la forma de consumir-los cada vegada canvia més. L’evolució és gràcies, en part, a l’empresa multinacional nord-americana especialitzada en el desenvolupament d’unitats de processament gràfic, *Nvidia Corporation*. Aquesta gran empresa té el major número de vendes en unitats de processament gràfic, circuits i chips utilitzats en targetes gràfiques de videoconsoles.

Nvidia ha sigut capaç de modificar la manera en què consumim les formes d’entreteniment, en particular, els videojocs. Degut a un procés d’hibridació s’ha reinventat la manera de jugar. Sota la marca *SHIELD*, la companyia Nvidia va llençar al mercat un dispositiu anomenat Nvidia *Shield Tv*, un reproductor multimèdia basat en Android on destaca la seva capacitat per a reproduir videojocs en remot, va ser l’inici de tot un camí que donaria pas a un dels programaris més innovadors.

Al mateix temps, els usuaris que disposin de targetes gràfiques desenvolupades per la multinacional *NVIDIA* tenen la possibilitat de poder accedir a la plataforma *Nvidia GeForce Experience*, on podran utilitzar *GameStream*. Aquesta funcionalitat permet executar els videojocs a la targeta gràfica de l'ordinador i transmetre’ls de forma remota al dispositiu *Nvidia Shield*. D’aquesta manera podem gaudir dels videojocs en dispositius sense importar la seva potència gràfica, com podria ser qualsevol monitor o televisor al qual connectem la NVIDIA *SHIELD TV* o també la tableta que va desenvolupar la mateixa marca: *NVIDIA SHIELD K1*.

En 2015 l’empresa va llençar al mercat una versió beta d’un programari innovador *GeForce Now*. Aquest servei es basava en una subscripció on l’usuari té accés a la seva pròpia biblioteca de jocs, amb una diferència respecte a l'habitual, podrien jugar a aquests jocs executats des del núvol i visualitzats a través de *streaming*. El terme “jocs executats al núvol” ha canviat la manera de jugar, aquest terme també es coneix com joc sota demanda, és un tipus de joc que permet la transmissió directa des d’un servidor extern i visualitzat directament al dispositiu des d’on accedeixes a aquest servei.

![Fotrgrafia de : https://www.trustedreviews.com/news/buy-geforce-rtx-and-get-a-free-marvel-guardians-game-4171206](https://www.trustedreviews.com/wp-content/uploads/sites/54/2021/10/geforce-amp-platform-gotg-850-dl.jpg)

Fotografia de: https://www.trustedreviews.com/news/buy-geforce-rtx-and-get-a-free-marvel-guardians-game-4171206

*GeForce Now* va ser introduïda  a Android l'any 2019 així podent atraure a diferents usuaris amants dels videojocs. Aquesta nova forma de consumir videojocs és degut a la hibridació, una combinació dels videojocs comuns coneguts amb la retransmissió a través de la xarxa d’internet i sense necessitat de tenir maquinari amb una gran potència.

Per tant, aquest nou programari *GeForce Now* desenvolupat per la companyia *NVIDIA* ha suposat un canvi a l'hora de consumir els videojocs. A partir d’ara, amb aquests nous programaris ja no cal tenir una gran potència als teus dispositius per a poder gaudir dels jocs d’última generació, només és necessari una bona connexió a internet per a poder gaudir d’una bona experiència.
### Referències i bibliografia
*Juegos en la nube de GeForce NVIDIA GeForce Now* [en línia] [consulta: 10 de desembre de 2022] Disponible a: https://www.nvidia.com/es-es/geforce-now/
*NVIDIA GeForce Now ya es mayor: sale de la beta y llega en un formato gratuito y otro premium hasta con soporte de ray tracing* [en línia] [consulta: 11 de desembre de 2022] Disponible a: https://www.xataka.com/videojuegos/nvidia-geforce-now-mayor-sale-beta-llega-formato-gratuito-otro-premium-soporte-ray-tracing

*GeForce Now* [en línia] [consulta: 12 de desembre de 2022]. Disponible a:  https://es.m.wikipedia.org/wiki/GeForce_Now

*NVIDIA* [en línia] [consulta: 12 de desembre de 2022]. Disponible a:  https://es.m.wikipedia.org/wiki/Nvidia

*Juego en la nube* [en línia] [consulta: 12 de desembre de 2022]. Disponible a: https://es.m.wikipedia.org/wiki/Juego_en_la_nube

*Tecnología de GPU virtual| NVIDIA GRID | NVIDIA* [en línia] [consulta: 13 de desembre de 2022]. Disponible a: https://www.nvidia.com/es-es/design-visualization/technologies/grid-technology/

*NVIDIA GRID* [en línia] [consulta: 13 de desembre de 2022]. Disponible a: https://en.wikipedia.org/wiki/Nvidia_GRID
## Visita Virtual La Casa Batlló
Un altre exemple d'hibridació és el que coneguem com a visita virtual o *tour* virtual. Aquest és un mètode amb el qual podem conèixer un espai de manera immersiva, és a dir a través de la realitat virtual, o també tenim la possibilitat de fer-ho de manera no immersiva, aconseguint veure aquesta visita virtual amb els perifèrics de l'ordinador, com és el ratolí.

Aquest entorn s’aconsegueix per mitjà de fotografies panoràmiques, o realitzades de manera convencional, encara que aquestes últimes es posicionen d’una manera que permet la visualització completa i per tant, s’han de realitzar diverses fotografies de l’entorn.

Per analitzar aquest cas, ens centrarem en l’exemple que proposa la visita virtual de la Casa Batlló de Barcelona, un dels museus que reinventa la forma de visitar les seves instal·lacions i planteja una immersió en l'arquitectura del conegut arquitecte Antoni Gaudí. Des de la pròpia pàgina web d’aquest museu podem trobar la visita virtual, amb la possibilitat de poder accedir a totes les seves plantes i instal·lacions del conegut edifici que podem visitar presencialment a Passeig de gràcia, Barcelona.

La Casa Batlló, construïda en 1875 encara que es va produir una reforma integral entre el 1904 i 1906, és una obra d’art de l’artista Antoni Gaudí construïda en l’etapa naturalista, la primera dècada del segle XX. Podem apreciar aquest gran edifici ja des de casa gràcies al procés d’hibridació que s’ha produït entre la visualització d’entorns des d’un dispositiu amb accés a internet. On amb només un parell de clics i moviment de ratolí podem accedir a tots els racons d’aquest edifici històric.

![Fotografia de: https://www.flickr.com/photos/elle_florio/34688618070](https://live.staticflickr.com/4214/34688618070_55263c9e7f_b.jpg)
Fotografia de: https://www.flickr.com/photos/elle_florio/34688618070

Aquesta visita virtual és accessible des de qualsevol plataforma, ordinador o dispositiu mòbil. Des del dispositiu mòbil ens dona una sensació més immersiva, ja que ens ofereix la possibilitat de visualitzar l’entorn de l’edifici amb el moviment del dispositiu. Amb altres dispositius com és l’ordinador, que no disposen dels mitjans per a produir aquesta rotació amb el moviment de l'aparell, obtenim una experiència no immersiva on amb els moviments del ratolí podrem visualitzar el que ens ofereix La Casa Batlló.

Amb la hibridació han aparegut noves formes de visualitzar diferents parts del món, fins i tot edificis i museus. Amb només un dispositiu ets capaç de trobar-te dins de qualsevol lloc, com és l’edifici La Casa Batlló.

### Referències i bibliografia
*Visita Virtual Casa Batlló* [en línia] [consulta: 12 de desembre de 2022]. Disponible a:  [https://www.casabatllo.es/tour-virtual/](https://www.casabatllo.es/tour-virtual/)

*Visita Virtual* [en línia] [consulta: 12 de desembre de 2022]. Disponible a:  https://es.wikipedia.org/wiki/Visita_virtual

*La historia de Casa Batlló | Casa Batlló* [en línia] [consulta: 17 de desembre de 2022]. Disponible a:  https://www.casabatllo.es/antoni-gaudi/casa-batllo/historia/


